<!DOCTYPE html>
<html lang="am">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Infallibility of the Church | ኪዳን ዘኢየሱስ</title>
    <link href="https://fonts.googleapis.com/css2?family=Faustina:wght@400;700&family=Noto+Sans+Ethiopic:wght@400;700&display=swap" rel="stylesheet">
    <style>
        body { font-family: 'Faustina', 'Noto Sans Ethiopic', serif; background: #fdfaf5; color: #2c1a1a; line-height: 1.8; padding: 40px 20px; max-width: 800px; margin: auto; }
        .back { display: inline-block; margin-bottom: 30px; color: #d4a373; text-decoration: none; font-weight: bold; }
        h1 { border-bottom: 3px solid #d4a373; padding-bottom: 10px; margin-bottom: 30px; }
        .content { white-space: pre-wrap; text-align: justify; }
    </style>
</head>
<body>
    <a href="../index.html" class="back">← Back to Hub</a>
    <h1> Infallibility of the Church (Infallibility)</h1>
    <div class="content">
ያለ ማትሳሳተዋ ቤተክርስቲያን የክርስትናን እውነት ማወቅ እንችላለን?

ክርስትና እውነት ስለ መሆኑና ስላለመሆኑ ማስረጃ የምንጠቅሰው ምንድነው? የማትሳሳተዋን ቤተክርስቲያን ነው? ክርስትና እውነት መሆኑን በምን አወቃችሁ ቤተክርስቲያን በማትሳሳት ሥልጣን እውነት መሆኑን ስለነገረችን ፣ ቤተክርስቲያንስ እንደማትሳሳት በምን አወቃችሁ? ክርስቶስ በማይሳሳት ሥልጣኑ ስለመሠረታት ፣ ክርስቶስስ እንደማይሳሳት በምን አወቃችሁ? ሞቶ እንደሚነሣ ነግሮን በትንሣኤውም እውነትነቱን ስላስመሠከረ ፣ ክርስቶስስ በእውነት ስለመነሣቱ በምን አወቃችሁ? የማትሳሳተዋ ቤተክርስቲያን ስለነገረችን። 

ይህን ምልልስ ካያችሁት Circular reasoning fallacyን ይሠራል ለማረጋገጥ የተነሣውን claim assume በማድረግ ነው የጀመረው እርሱም የቤተክርስቲያንን አይሳሳቴነት ነው በመጨረሻም ለቤተክርስቲያን አይሳሳቴነት ማስረጃው እራሱ የቤተክርስቲያን አይሳሳቴነት ይሆናል። ስለዚህ እዚህ ላይ አንድ epistemological ጥያቄ እንጠይቅ የክርስትናን እውነት ማወቅ የምንችለው በማትሳሳተዋ ቤተክርስቲያን በኩል ብቻ ነው? መልሱ ግልጽ አይደለም ነው ቤተክርስቲያንን Axiomatic truth ካላደረግናት በስተቀር። Axiomatic Truth ማለት ለእውነትነቱ ማረጋገጫ ወይም ማስረጃ የማያስፈልገው በራሱ እውነት መሆኑ የሚታወቅ ነገር ነው።  እነዚህ ውስጥ የሎጂክና የሒሳብ ሕጎች ይገባሉ ለምሳሌ 1+1=2 የሚለው በራሱ የሚቆም እውነታ ነው። ቤተክርስቲያንስ እንዲህ ነችን ካልን አይደለችም ያለ ምንም ማስረጃ አይሳሳቴነቷ በራሷ የታወቀች ሳይሆን ስለአይሳሳቴነቷ በማስረጃዎች እናስረግጣለን እንጂ። 

ታድያ የክርስትናን እውነትነት ያለ ማትሳሳተዋ ቤተክርስቲያን ማወቅ እችላለን? የሚለውን ጥያቄ ስናየው መልሱ የሚሆነው አዎ እችላለን ነው እርሱንም የክርስቶስን ትንሣኤ እውነትነት በታሪካዊ ማስረጃና እንዲሁም የመንፈስ ቅዱስን ውሳጣዊ ምሥክርነት በመያዝ ይሆናል። ከእነዚህ ተነሥተን ክርስትና እውነተኛ ሃይማኖት ነው አይደለም የሚለውን በትክክል ማወቅ እንችላለን ክርስቶስ በእውነት ከተነሣ ክርስትና እውነት ነው ካልተነሣ ደግሞ ክርስትና ሐሰት ነው። የክርስቶስን ትንሣኤ ለማስረገጥ ደግሞ ቤተክርስቲያን የማትሳሳት ናት ፣ መጽሐፍ ቅዱስ የማይሳሳት ነው ፣ መንፈስ ቅዱስ ሐዋርያትንም ሆነ የቤተክርስቲያን አባቶችን አነሳስቷቸዋል የሚለውን assume ማድረግ የለብንም (we don't have to assume inspiration and infallibility) ይልቅስ በተቃራኒው ነው ከክርስቶስ ትንሣኤ ተነሥተን ነው የመጽሐፍ ቅዱስንም ሆነ የቤተክርስቲያንን አይሳሳቴነት የምናስረግጠው። 

ክርስትና እውነት መሆኑን አወቅን ማለት ግን  የክርስትናን አስተምህሮ በምልዓት አወቅን ማለት አይደለም እዚህ ጋር ነው ቤተክርስቲያን የምትመጣው ትክክለኛውን የቤተክርስቲያን አስተምህሮ ለማወቅ የቤተክርስቲያን ትውፊት አስፈላጊ ነው። ይህንን ፕሮቴስታንቶችም ይስማማሉ ምክንያቱም ቤተክርስቲያን ሁሉንም አስተምህሮዎች በማይሳሳት ሥልጣኗ አልወሰነችምና ስለዚህ ልትሳሳት በምትችል ቤተክርስቲያንም ስለክርስትና አስተምህሮ ማወቅ የምንችላቸው እውነታዎች አሉ። ነገር ግን ያለ ማትሳሳተዋ ቤተክርስቲያን ማወቅ የማንችላቸው የክርስትና አስተምህሮዎችም አሉ ለምሳሌ ከዚህ በፊትም እንዳየነው ከክርስቶስ ትንሣኤ ተነሥተን ወደ 27ቱ የሐዲስ ኪዳን መጻሕፍት አይሳሳቴነት ያለማትሳሳተዋ ቤተክርስቲያን ልንደርስ አንችልም የተነሣው ኢየሱስም ሆነ ሐዋርያት የመጻሕፍቱን ዝርዝር አልሰጡንም ስለዚህ የግድ ወደ ቤተክርስቲያን ትውፊት መግባት ይኖርብናል ፤ ወደ ትውፊቱ ስንገባ ግን የ27ቱ መጻሕፍት ታሪክ እንደምናስበው smooth አይደለም 300 ዓመታት በፈጀ ንትርክ አልፋ ነው ቤተክርስቲያን ወደ ስምምነት የደረሰችው እነዚህም ቢሆኑ የቤተክርስቲያንን አይሳሳቴነት ካልተጠቀምን በስተቀር ጥያቄ ውስጥ እንወድቃለን ስለዚህም ነው አሁን ላይ የሚደረጉ የሐዲስ ኪዳን scholarshipኦች የአንድ አንድ መጻሕፍት ትክክለኝነት ላይ ጥያቄ የሚያነሱት። 

ስለዚህ ስንጠቀልለው ያለ ቤተክርስቲያን በታሪክ ማወቅ የምንችለው የክርስትና እውነት አለ ፣ እንዲሁም ያለ ማትሳሳተዋ ቤተክርስቲያን ሊሳሳት በሚችል ትውፊት ማወቅ የምንችለው የክርስትና እውነታ አለ እንዲሁም በማትሳሳተዋ ቤተክርስቲያን ብቻ ማወቅ የምችለው እውነታ አለ።

    </div>
</body>
</html>