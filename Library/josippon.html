<!DOCTYPE html>
<html lang="am">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Jossipon | ኪዳን ዘኢየሱስ</title>
    <link href="https://fonts.googleapis.com/css2?family=Faustina:wght@400;700&family=Noto+Sans+Ethiopic:wght@400;700&display=swap" rel="stylesheet">
    <style>
        body { font-family: 'Faustina', 'Noto Sans Ethiopic', serif; background: #fdfaf5; color: #2c1a1a; line-height: 1.8; padding: 40px 20px; max-width: 800px; margin: auto; }
        .back { display: inline-block; margin-bottom: 30px; color: #d4a373; text-decoration: none; font-weight: bold; }
        h1 { border-bottom: 3px solid #d4a373; padding-bottom: 10px; margin-bottom: 30px; }
        .content { white-space: pre-wrap; text-align: justify; }
    </style>
</head>
<body>
    <a href="../index.html" class="back">← Back to Hub</a>
    <h1> ዮሴፍ ወልደ ኮርዮን  </h1>
    <div class="content">

መጽሐፈ ዮሴፍ ወልደ ኮርዮን 

ስለ ዮሴፍ ወልደ ኮርዮን መጽሐፍ ትንሽ ነገር ልበላችሁ እዚህ ላይ ዋናው አላማ ቀኖናዊነቱን መፈተሽ ሳይሆን የመጽሐፉን ታሪካዊነት ማጥናት ብቻ ነው። ይዘቱንም ብዙዎቻችን ስለማናውቀው ምንድነው የሚለውን ማሳወቅ። 

አንድን መጽሐፍ ይዘቱን ከማየታችን በፊት ጸሐፊውን ማወቅ አለብንና ጸሐፊው ማነው? ብለን ስንጠይቅ የምናገኘው መልስ አይታወቅም የሚል ነው። መጽሐፉ ጸሐፊው "Yoseph ben Gorion" ብሎ የሚጠራው የጥንቱ ሮማዊ አይሁዳዊ የታሪክ ጸሐፊ ፍላቢዮስ ዮሴፎስ እንደሆነ ይናገራል። ነገር ግን በአብዛኞቹ አጥኚዎች ስምምነት ያለበት ጸሑፉ የተጻፈው በጠዘነኛው ክፍለ ዘመን መካከል ውስጥ እንደሆነ ነው ስካሊንገር እና ዙንዝ የመሰሉ ጸሐፊያን ደግሞ ዐመቱን ከፍ አድርገው ወደ 940 ሲያመጡት ትሪቢየር ብቻ ግን ከሁሉም ተለይቶ ወደ 4ተኛው ክፍለ ዘመን ያመጣዋል። [1] ስለዚህ በሁሉም አጥኚዎች ዘንድ ስምምነት ያለው መጽሐፉ የአይሁዳዊው ታሪክ ጸሐፊ ፍላቢዮስ ዮሴፎስ ሳይሆን በእርሱ ስም የተሰየመ Pseudo-Josephus እየተባለ የሚጠራ መጽሐፍ ነው። ጸሐፊውም በዘጠነኛው ክፍለ ክፍለ ዘመን የደቡባዊት ጣሊያን የኖረ አይሁዳዊ ነው። ይህ አይሁዳዊ መጽሐፉን የጻፈው በዕብራይጥ ሲሆን ከአይሁዳዊው የታሪክ ጸሐፊ ፍላቢዮስ ዮሴፎስ እውነተኛ ሥራዎች ከሆኑት Antiquities and Jewish War ከመሳሰሉ ሥራዎች ምንጭ በስፋት ተጠቅሟል [2] ፤ እንዲሁም የመቃብያን ዘመን አይሁዶችን ታሪክ በስፋት በመጠቀሙ የሰብዓ ሊቃናትን መቃብያን መጽሐፍትም በምንጭነት እንደተጠቀመ ይነገራል ለዚህም ይሆናል ፍትሐ ነገሥት መጽሐፉን ሲጠቅሰው "ዘውእቱ መጽሐፈ መቃብያን" የሚለው።  በኋላም ወደ አረብኝ "Yusuf ibn Qaryun" በሚል ስም የተተረጎመ ሲሆን ጥንታዊው ሙሉ ቅጂም የተገኘው በአረብኛ በካይሮ ግብጽ ውስጥ ነው። የ13ተኛን ክፍለ ዘመን የግብጽ ቤተክርስቲያን ቀኖናት ያዘጋጀው ኢብን አሳልም የብሉይ ኪዳን ቀኖና ውስጥ " Yoseph Ibn Karboon that is 
the book of Maccabeans." በማለት ያስገባዋል [3] ፍትሐ ነገሥትም የዚህ መጽሐፍ ትርጉም በመሆኑ ቃል በቃል ይወስደዋል። 

ስለመጽሐፉ እና ስለጸሐፊው ይህን ያህል ካልን ይዘቱን ስናየው የአይሁድን ታሪክ ለመተረክ ከአዳም በሴት በኩል ያለውን ዘር ሐረግ መተረክ ከጀመረ በኋላ ወደ ባቢሎን እና ፋርስ  ነገሥታት ታሪክ ይዘላል። ከዛም ወደ ግሪክ ታሪክ በመሔድ መቀዶንያዊውን እስክንድር (Alexander the great) ታሪክ ይተርካል። ታላቁ እስክንድር ከሞተ በኋላ መንግሥቱ ተከፋፍላ በአይሁዶች ላይ የነገሠውን ንጉሥ አንጥያኮስ ኤጲፋንዮስን ታሪክ ይጀምራል (ይህኛው ክፍል ከመጻሕፍተ መቃብያን ጋር ተመሳሳይ ታሪክን ይይዛል ፤ ክህኑ ማታትያስ ፣ ልጁ ይሁዳ መቃብዮስ ፣ የአንጥያኮስ አሟሟት ፣ አይሁዳውያን በመቃብያን መመራታቸው ወዘተ)። ከዚያም እንዲሁ ከመጻሕፍተ መቃብያን ጋር በተመሳሳይነት የሮም ነገሥታት መነሳትን ያትታል ፤ ከዚህም በኋላ መቃብያን የመሠረቱት መንግሥት (Hashmonean Dynasty) በሮም እጅ ይወድቃል ሮማውያንም ሔሮዳውያንን ይሾማሉ ፤ መጽሐፉም የሔሮዳውያንን ነገሥታት ታሪክ በመተረክ ይቀጥላል። ከዚያም በሐዲስ ኪዳን የምናውቃቸውን ሔሮዳውያን (ታላቁ ሔሮድስ ፣ ሔሮድስ አርኬላዎስ ፣ ሔሮድስ አግሪጳ) ታሪክ ይተርክልናል። በመጨረሻም የአይሁድ ሮማውያን ጦርነት (Jewish Roman War) ይተርክና በሮማዊው ጥጦስ ቤተመቅደሱ እስከ መፍረስ ታሪክ ተርኮ ያበቃል። 

የመጽሐፉ ታሪክ በአብዛኛው accurate ቢሆንም ነገር ግን አንዳንድ inaccuracies እንዳሉትም ምሑራን ያትታሉ ለምሳሌ ከአዳም በኋላ ያስቀመጠው መግቢያ legendary ነው ፤ እንዲሁም መጨረሻው ላይ የአይሁድ ጦርነት እና ሮማውያን ጋር ያለው ጦርነት ታሪክ የኋላ ጭማዊ ነው ፤ እንዲሁም ታላቁ እስክንድር እና የእርሱ ተከታዮች ጋር የነበረው ታሪክም የ12ተኛ ክፍለ ዘመን ጭማሪ አለበት ፤ እንዲሁም የስሞች ፣ የከተሞች እና የሰዎች ታሪክ መፋለስ አለበት" እየተባለ ይተቻል ከዚህ የተነሣ አንድ አንድ ምሑራን ጸሐፊው በቀድሞ እንደሚታመነው ቀጥታ ከፍላቢዮስ ዮሴፎስ Jewish war እና ከመጻሕፍተ መቃብያ ምንጭ የተጠቀመ ሳይሆን የፍላቢዮስን እና መቃብያንን በመጠቀም ከጻፉ ጸሐፊያን secondary source እንደተጠቀመ ያምናሉ። [4]

1. https://jewishencyclopedia.com/articles/8929-josippon JOSEPH BEN GORION (JOSEPHUS GORIONIDES; referred to also as Yosippon and Pseudo-Josephus)
2. THE JOSIPPON OF JOSEPH BEN GORIONi A TRANSLATION OF PART II WITH AN INTRODUCTION AND SOURCE ANALYSIS Page X
3. “Al Magmou Al-Safawy  Le Ibn Al-Assal” Chapter 2: The Holy Books We are Commanded to Accept in the Holy Church 
4. Jewish encyclopedia ቁጥ1ን ይመልከቱ




    </div>
</body>
</html>